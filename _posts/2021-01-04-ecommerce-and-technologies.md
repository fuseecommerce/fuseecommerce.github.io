---
title: "เทคโนโลยีกับการขายสินค้าออนไลน์"
date: 2021-01-04 00:00:00 +00:00
author: "Fuse eCommerce"
layout: post
permalink: /ecommerce-and-technologies
image: /assets/img/2021/01/ecommerce_technologies.png
---

บทความที่แล้ว [Link] เราได้พูดถึงกระบวนการขายสินค้าออนไลน์ และปัญหาที่เกิดจากงานที่ต้องทำซ้ำเมื่อมียอดขายเพิ่มมากขึ้น ในบทความนี้เราจะแสดงเทคโนโลยีและวิธีการที่สามารถนำมาช่วยแก้ปัญหาได้

### การสร้างรายการสินค้า

เราสามารถสร้างรายการสินค้าใหม่ด้วยการเลือกเมนูสร้างรายการสินค้า บนแต่ละ Marketplace โดยจะมีข้อมูลที่จำเป็นต้องกรอกแตกต่างกันบ้างเล็กน้อย

![lazada 2 create](https://user-images.githubusercontent.com/8252351/103213419-302e3000-4940-11eb-9ea7-1cbd05b21c1f.png)   

![lazada 3 price stock](https://user-images.githubusercontent.com/8252351/103213423-315f5d00-4940-11eb-9894-fa9f72576c8f.png)


การสร้างรายการสินค้าบน Shopee

![shopee 2 create](https://user-images.githubusercontent.com/8252351/103214591-67521080-4943-11eb-91b8-7cd362b91253.png)

![shopee 3 general info](https://user-images.githubusercontent.com/8252351/103214593-691bd400-4943-11eb-9bcd-a1aa63888cc2.png)


จะเห็นว่าการกรอกข้อมูลเพื่อสร้างรายการสินค้าใหม่สามารถทำได้ง่ายไม่ซับซ้อน แต่เมื่อมีจำนวนสินค้าที่ต้องสร้างเพิ่มมากขึ้น หรือเมื่อต้องสร้างรายการสินค้าใหม่บนหลาย ๆ Marketplace พร้อม ๆ กัน เวลาที่ใช้ก็จะเพิ่มมากขึ้น และมีโอกาสเกิดข้อผิดพลาดขึ้นได้

เพื่อแก้ปัญหานี้ ร้านค้าออนไลน์ใหญ่ ๆ อย่าง Lazada และ Shopee ได้สร้างความสามารถที่เรียกว่า Open API ซึ่งนอกจากเราจะสามารถใช้ Open API เพื่อสร้างรายการสินค้าใหม่ได้สะดวกและรวดเร็วแล้ว เรายังสามารถใช้ Open API ในกระบวนการในการจัดการสินค้าอื่น ๆ อีกด้วย 

### การสร้างรายการสินค้าด้วย Open API
ก่อนเริ่มใช้งาน Open API เราต้องลงทะเบียนเพื่อขอใช้งานผ่านเว็บไซต์ https://open.lazada.com และ https://open.shopee.com สำหรับ Lazada Open API และ Shopee Open API ตามลำดับ โดยจะต้องมีการยืนยันตัวตน และอาจจะใช้เวลาหลายวันในการดำเนินการ

หลังจากลงทะเบียนแล้ว เราจะได้รับรหัสต่าง ๆ เช่น App Key, App Secret, Partner ID, Partner Key (ชื่อเรียกและรหัสจะต่างกันขึ้นอยู่กับ Marketplace) เพื่อใช้เป็นส่วนประกอบในการเรียกใช้งาน Open API โดยรายละเอียดของการใช้งาน สามารถดูได้จากเอกสาร https://open.lazada.com/doc/doc.htm สำหรับ Lazada และ https://open.shopee.com/documents สำหรับ Shopee

![Lazada API CreateProduct](https://user-images.githubusercontent.com/8252351/103251044-9733ff00-49a9-11eb-92b3-839e6b8cfa67.png)

![Shopee API Item Add](https://user-images.githubusercontent.com/8252351/103251045-98652c00-49a9-11eb-89ea-87eff3804783.png)

ตัวอย่างด้านล่างนี้เป็นการเรียกใช้งาน Open API โดยผู้ใช้งานสามารถพิมพ์สินค้าใหม่ที่ต้องการสร้าง ครั้งละหลาย ๆ รายการ ลงในตาราง Excel และเรียกใช้ Open API เพื่อสร้างสินค้าใหม่ทั้งบน Lazada และ Shopee

![1](https://user-images.githubusercontent.com/8252351/103215442-eea08380-4945-11eb-990c-ee4f4de74683.png)

![2](https://user-images.githubusercontent.com/8252351/103215444-efd1b080-4945-11eb-9f64-c3a4100b9098.png)

### การสร้างสินค้ารายการสินค้าด้วย RPA

แม้ว่า Open API จะช่วยให้เราสามารถสร้างรายการสินค้าใหม่จำนวนมาก ๆ บน Lazada และ Shopee ได้โดยง่าย แต่ก็ยังมีข้อจำกัดคือ Open API เป็นความสามารถที่มีเฉพาะบาง Marketplace เท่านั้น ในกรณีที่ SME มีเว็บไซต์ที่เป็นหน้าร้านออนไลน์ ก็จะไม่สามารถสร้างรายการสินค้าด้วย Open API เหมือนบน Marketplace ได้ 

แนวทางหนึ่งที่สามารถนำมาใช้เพื่อปิดจุดอ่อนในด้านนี้คือ RPA หรือ Robot Process Automation 
RPA เป็นเทคโนโลยีที่ออกแบบมาเพื่อจัดการงานที่มีลักษณะที่ต้องทำซ้ำ ๆ มีรูปแบบที่แน่นอน มีโอกาสทำผิดพลาดได้ง่าย ซึ่งการกรอกข้อมูลเพื่อสร้างสินค้าใหม่ก็มีลักษณะดังที่ว่านี้

####  การใช้งาน RPA กับ Excel
ตัวอย่างด้านล่างแสดงการใช้งาน RPA กับ Excel ไฟล์จากตัวอย่างก่อนหน้า ตัวอย่างนี้แสดงให้เห็นถึงข้อดีหนึ่งของการนำ RPA เข้ามาช่วยในการทำงาน (ในกรณีนี้ก็คือการสร้างรายการสินค้าใหม่จำนวนมาก) ซึ่งก็คือ RPA สามารถใช้กับกระบวนการทำงานและเครื่องมือ (เช่น Software หรือ ระบบ) ที่มีอยู่แล้ว ทำให้ไม่ต้องเสียเขียนโปรแกรมระบบใหม่ หรือเสียเวลาอบรมทีมงานกับวิธีการหรือระบบใหม่ (อีกระบบหนึ่ง) และหากมีเหตุจำเป็นที่จะต้องยกเลิกการใช้งาน RPA ก็สามารถกลับไปใช้วิธีการทำงานในลักษณะเดิมได้โดยไม่ต้องมีการเปลี่ยนแปลงใด ๆ

(Video)

### ลดงานทำซ้ำเพื่อเพิ่มประสิทธิภาพ
ทั้ง Open API และ RPA เป็นเทคโนโลยีที่ SME สามารถนำมาใช้เพื่อรองรับปริมาณงานทำซ้ำที่เพิ่มมากขึ้น ทั้งจากการเติบโตของธุรกิจที่ส่งผลให้ยอดขายเพิ่มขึ้น หรือจากจำนวนหน้าร้านออนไลน์ที่เพิ่มมากขึ้น ซึ่งหากไม่มีการเตรียมการในแง่ของเทคโนโลยีที่ดี ก็อาจก่อให้เกิดปัญหาตามมา ดังที่เราได้สรุปไว้ในบทความก่อนหน้านี้ [Link]

ในบทความหน้าเราจะมาดูตัวอย่างการใช้งาน RPA ควบคู่กับ AI เพื่อลดงานซ้ำและเพิ่มประสิทธิภาพให้กับการขายของออนไลน์ของเรา 

สุดท้ายนี้ อย่าลืมแชร์ประสบการณ์หรือความคิดเห็นกับเรา เกี่ยวกับการใช้งานเทคโนโลยีกับการขายของออนไลน์ได้ในคอมเมนต์ด้านล่าง

*** สนใจขอคำปรึกษาเกี่ยวกับการใช้งาน RPA และ AI ติดต่อเราได้ที่ fuseecommerce@gmail.com
